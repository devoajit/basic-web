<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <title>Bhoomika - HR line multicolor</title>
  <style>
  h1{
    margin-top:20px;
    margin-bottom:5px;
    font-size:50px;
  }
  hr{
    height:3px;
    margin:2px;
  }
    .light{
      background:#878581;
    }
    .dark{
      background:#3C3C3A;
    }
    p{
      margin-top:20px;
      text-align:justify;
    }
  </style>
</head>
<body>
  <h1 style="color:#3C3C3A">भूमिका</h1>
  <hr class="light">
  <hr class="dark">
  <hr class="light">
  <p>आपको बहुत से लोग सचेत करेंगे कि शेयरों में पैसा लगाना हर किसी के लिए चाय का प्याला नहीं है। लेकिन, यह सच नहीं है। यह जानी हुई बात है कि लंबी अवधि में अन्य पारंपरिक वित्तीय निवेश उत्पादों के मुकाबले शेयरों में मिलने वाला लाभ सबसे ज्यादा रहता है। यही नहीं, अच्छी विविधता वाले शेयर पोर्टफोलिओ में आप जितने ज्यादा लंबे समय तक निवेशित रहते हैं, आपके पोर्टफोलिओ में आने वाला उतार-चढ़ाव उतना ही कम रहता है। इसके अलावा, यह सभी मानते हैं कि भारत अपने जनांकिकीय लाभ (डेमोग्राफिक डिविडेंड) और प्रगति की वर्तमान स्थिति की वजह से मजबूत आर्थिक वृद्धि करता रहेगा, लिहाजा इस विकास में भागीदारी करने और इससे फायदा उठाने का एकमात्र रास्ता यही है कि अच्छी तरह चुने हुए शेयरों में निवेश किया जाये। संक्षेप में, भारतीय शेयरों का एक अच्छी तरह चुना हुआ और पर्याप्त विविधता वाला पोर्टफोलिओ अगर लंबी अवधि तक बनाये रखा जाये तो यह आपकी संपदा में वृद्धि सुनिश्चित करने का सबसे पक्का और सर्वोत्तम तरीका है। और, अपनी संपदा को बढ़ाना भला हर किसी का काम क्यों नहीं होगा?!</p>
  <p>संपदा को बढ़ाने के इस सुझाव में एक सरल चेतावनी भी निहित है। और सामान्यतः इसी चेतावनी के कारण अधिकांश लोग सोचते हैं कि शेयर बाजार में निवेश करने से बचना ही बेहतर है। वह चेतावनी है : पर्याप्त जानकारी के बिना निवेश करना खतरनाक है। आपको यह समझना होगा कि शेयरों में पैसा लगाने का फैसला किसी व्यापार में पैसा लगाने के फैसले से कम नहीं है। क्या आप अपना पैसा किसी व्यापार में बिना सोच-विचार किये लगा देंगे? कतई नहीं। इसी तरह, किसी शेयर में निवेश करने से पहले आपको उस शेयर और उसके उद्योग की समझ हासिल करनी होगी। इसी से अगला सवाल पैदा होता है : क्या इस दिशा में प्रयास करने वाला हर व्यक्ति शेयरों और उद्योगों की जानकारी में महारत पा लेगा? समुचित अध्ययन करने से आपको इतनी जानकारी तो हो ही जायेगी कि आप विशेषज्ञों की सलाह समझ सकें और खुद यह तय करें कि पैसा लगाना है या नहीं। इससे आपको एक फंड मैनेजर नियुक्त करने या एक म्यूचुअल फंड में निवेश करके अपने निवेश पर सफलतापूर्वक नजर रखने के लिए भी पर्याप्त आत्मविश्वास मिलता है।</p>
  <p>अब आप इस बात से आश्वस्त होगे कि थोड़ा-सा प्रयास करने पर आपके लिए एक सफल शेयर क्या और निवेशक बनना संभव है। तो शुरुआत कहाँ से करें? यहीं से। इसी किताब से! यह किताब शब्दशः आपको बताती है 'शेयर बाजार में निवेश के बारे में वह सब कुछ जो आप जानना चाहते हैं'। यह बिल्कुल आरंभ से चलते हुए धीरे-धीरे आपको उन सिद्धांतों और रणनीतियों तक ले जाती है, जो प्रत्यक्ष और अप्रत्यक्ष रूप से शेयरों में निवेश से संबंधित हैं। अंत में इसमें निवेश के कुछ ऐसे मानक नियम दिये गये हैं, जो शेयरों में निवेश की दुनिया की यात्रा के लिए हम ऐसे अनिश्चित समय में रह रहे हैं. आपको तैयार करते हैं। तो अब अपनी चाय का प्याला, या जो भी पेय आपको पसंद हो, उसे सीखने की जरूरत होती है, रुपये उठा कर बैठें और शेयरों में निवेश की दुनिया में अपना पहला कदम रखें अध्याय 1 का पन्ना पलट कर...</p>
</body>
</html>